<div class="leaf flex"><div class="inner justify"><p class="no-indent  ">canyang cartera, kinuha sa loob niyón ang isáng papel at sa loob nito'y may nababalot na mg̃a dahong nang̃ing̃itim, tuyô at mababang̃ó.</p><p>---¡Ang iyóng mg̃a dahon ng̃ sambóng!—ang isinagót ni Ibarra sa titig ni María Clara,—itó lamang ang naibigáy mo sa akin.</p><p>Dalidalí namáng kinuha ni María Clara sa canyáng dibdíb ang isáng bolsitang rasong maputî.</p><p>---¡Ps!—ani María Clara at tinampál ang camáy ni Ibarra;—hindî ipinahihintulot ang paghípò: ito'y isáng sulat ng̃ pagpapaalam.</p><p>---¿Iyán bâ ang isinulat co sa iyo bago acó pumanaw?</p><p>---¿At sumulat pó bâ cayó sa akin ng̃ ibá pa, aking guinoo?</p><p>---¿At anó bâ ang sinasabi co sa iyo ng̃ panahóng iyón?</p><p class=" stretch-last-line ">---¡Maraming cabulastugan! ¡mg̃a dahilan ng̃ masamáng máng̃ung̃utang—ang isinagót ni María</p></div> </div>