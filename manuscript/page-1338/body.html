<div class="leaf flex"><div class="inner justify"><p>---¡Ay! ¡ay!—ang naglulumampas na daíng sa hang̃in at nang̃ing̃ibabaw sa ing̃ay ng̃ ulán: hindi matacpán ng̃ mg̃a haguinít ng̃ hang̃in ang matamís at cahabaghabag na tinig na iyóng puspós ng̃ capighatîan.</p><p>Mulíng cumináng ang isáng kidlát na nacasisilaw ang tindí.</p><p>---¡Hindi, hindi fantasma!—ang bigláng sinabi ng̃ <em>distinguido</em>;—mulí pang nakita co siyá; casinggandá ng̃ Virgen ... ¡Umalís na tayo rito't magbigáy álam tayo!</p><p>Hindi na hinintay ng̃ sundalong ulitin pa ang pagyacag sa canyá't nang̃agsialís ang dalawá.</p><p class=" stretch-last-line ">¿Sino cayâ ang humihibic sa calaguitnaan ng̃ gabí, na hindi inaalintana ang Páhiná 530malacás na hang̃in, ang ulán at bagyó? ¿sino cayà ang matatacuting virgeng esposa ni Jesucristo, na nakikilaban sa nang̃agng̃ang̃alit na bagyó, tubig, lintíc at culóg at hinirang pa namán ang cagulatgulat na gabí at ang may calayaang lang̃it, upang itaghóy mulà sa isáng mapang̃anib na cataasan</p></div> </div>