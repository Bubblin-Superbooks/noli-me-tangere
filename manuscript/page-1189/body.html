<div class="leaf flex"><div class="inner justify"><p>---¡Guinoo, guinoo!—ang hibic;—¡akin pong sasabihin ang lahat ninyóng maibigang sabihin co!</p><p>---¡Cung gayo'y mabuti! tingnán natin; ¿anó ang pang̃alan mo?</p><p>---¡Andóng, pô!</p><p>---¿Bernardo ... Leonardo ... Ricardo ... Eduardo ... Gerardo ... ó anó?</p><p>---¡Andóng, pô!—ang inulit ng̃ culáng culáng ang isip.</p><p>——Ilagáy ninyóng Bernardo ó anó man,—ang inihatol ng̃ alférez.</p><p>---¿Apellido?</p><p>Tiningnán siyá ng̃ taong iyóng nagugulat.</p><p>---¿Anó ang pang̃alan mong dagdág sa ng̃alang Andóng?</p><p>---¡Ah, guinoo! ¡Andóng Culáng-culáng po!</p><p>Hindi napiguil ang tawa ng̃ nang̃akikinig; patí ang alférez ay tumiguil ng̃ pagpaparoo't parito.</p></div> </div>