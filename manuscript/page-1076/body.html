<div class="leaf flex"><div class="inner justify"><p class="no-indent  ">Ibarra;—¿nagagalit pa si María sa akin?</p><p>——Aywán co, ng̃uni't ang wica niyá'y magalíng pa raw na siyá'y iyóng limutin na, at bago umiiyac. Ibig ni capitang Tiagong siyá'y pacasal sa guinoóng iyón, at gayón din si parì Dámaso, ng̃uni't hindi siyá nagsasabi ng̃ oo ó aayaw. Ng̃ayóng umaga, ng̃ icaw ay ipinagtatanong namin, at sinasabi cong ¿baca nang̃ing̃ibig na sa ibá? sumagót siyá sa aking: ¡cahimanawari! at saca umiyác.</p><p>Nalúlungcot si Ibarra.</p><p>——Sabihin mo cay Maríang ibig co siyáng macausap na camí lamang dalawá.</p><p>---¿Cayó lamang dalawá?—ang tanóng ni Sinang, na pinapagcunót ang mg̃a kilay at siyá'y tinitigan.</p><p>——Hindi naman lubós camíng dalawá lamang; ng̃uni't huwag sanang náhaharap iyón.</p><p>——May cahirapan; ng̃uni't huwag cang mabahalà, sasabihin co.</p></div> </div>