<div class="leaf flex"><div class="inner justify"><p class="no-indent  ">acó, acó'y mabuting lumang̃óy at sumisid ... silá'y ilálayô co sa inyó, at pagcacágayo'y magpipilit cayóng lumigtás.</p><p>---¡Huwag, matira po cayó at ipagbili natin ng̃ mahál ang ating buhay sa canilá!</p><p>——Waláng cabuluhán, walâ tayong sandata; papatayin tayong tulad sa maliliit na ibon, ng̃ caniláng mg̃a fusil.</p><p>Náring̃ig ng̃ sandaling iyón, ang isáng <em>chis</em> sa tubig, cawang̃is ng̃ pagpatac sa tubig ng̃ isáng bagay na maínit, na casunód agád-agád ng̃ isáng putóc.</p><p>---¿Nakita na ninyó?—aní Elías, at inilagay sa bangcâ ang sagwán.—Magkikita tayo sa gabíng sinusundan ng̃ Pascó sa pinaglibing̃an sa inyóng nunong lalaki. ¡Lumigtás po cayó!</p><p>---¿At cayó pô?</p><p>——Iniligtás acó ng̃ Dios sa lalong mahihigpít na mg̃a pang̃anib.</p><p class=" stretch-last-line ">Naghubád si Elías; pinunit ng̃ isáng bála ang</p></div> </div>