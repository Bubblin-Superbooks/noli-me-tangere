<div class="leaf flex"><div class="inner justify"><p>ang canyang libing̃a'y mangyaring diliguin</p><p>ng̃ hamog na luhang sa lang̃it ay galing."</p><p>"Ang ibong panggabi'y sadyang iniiwan</p><p>ang lubhang maluncot na canyang tahanan</p><p>sa matandang cahoy na lihim na guang</p><p>at liniligalig tahimic na parang..."</p><p>---¡Huwag, huwag ca ng̃ cumanta!—ang sigaw ng̃ alfereza, sa ganap na wicang tagalog, at tumindig na malaki ang balisa; ¡huwag ca ng̃ cumanta! ¡nacalalaguim sa akin ang mg̃a tulang iyan!</p><p>Tumiguil ang ul-ol na babae ng̃ pagcacanta: nagbitiw ang asistente ng̃ isang:—¡Aba! ¡sabe pala tagalog! (marunong pala ng̃ tagalog at nacatung̃ang̃ang tinitingnan ang guinoong babae na puspos ng̃ pagtataca.)</p><p class=" stretch-last-line ">Napagkilala nito na ipinagcanulo niya ang sariling catawan; nahiyà at palibhasa'y hindi sa babae ang catutubo niyang damdamin, ang cahihiya'y nauwì sa</p></div> </div>