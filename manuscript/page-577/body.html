<div class="leaf flex"><div class="inner justify"><p>---¡Oo, ng̃uni't ng̃ sabihin iyo'y may caunting....calang̃uhan siyá!</p><p>Casasabi pa ng̃ gayóng bágay ng̃ caniláng makitang hindî inihahatíd cung di kinacaladcad ang ul-ol na babae ng̃ isáng soldado: aayaw sumama si Sisa.</p><p>---¿Bákit ba ninyó hinuli ang babaeng iyán? ¿Anó ang canyáng guinawá? ang tanong ni Ibarra.</p><p>---¿Cung bákit? ¿Hindî ba ninyô nakita cung paano ang guinágawâ niyáng pag-iing̃ay?—ang sagót ng̃ tagapag-ing̃at ng̃ catahimican ng̃ bayan.</p><p>Dalidaling kinuha ng̃ sanlazarohin ang canyáng baculan at lumayô.</p><p>Minagalíng ni María Clarang umuwî na, sa pagca't lumipas sa canyá ang tuwá at casayahan.</p><p>---¿Mayroon din palang mg̃a taong hindî lumiligaya! ang canyáng ibinulóng.</p><p class=" stretch-last-line ">Pagdatíng niyá sa pintuan ng̃ canyáng bahay, canyáng naramdamang naragdagan ang canyáng</p></div> </div>