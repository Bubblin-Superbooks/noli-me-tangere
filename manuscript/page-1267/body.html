<div class="leaf flex"><div class="inner justify"><p class="no-indent  ">pagpapawaláng halagáng ng̃iti?</p><p>---¡María, icaw ay isáng santa!</p><p>——Lumiligaya acó, sa pagca't, acó'y iyong pinaniniwalaan....</p><p>——Gayón man,—ang idinugtóng ng̃ binatà, na nagbago ng̃ anyô ng̃ tinig,—nabalitaan cong mag-aasawa ca raw....</p><p>——Oo,—at humagulhól ang dalaga;—hinihing̃i sa akin ng̃ aking amá ang pagpapacahirap na itó ... bagá man hindi niyá catungcula'y sininta niyá acó't canyáng pinacain, tinutumbasan co ang utang na loob na itó, sa pagbibigay capanatagan sa canyá, sa pamamag-itan nitóng bagong pakikimag-anac na itó, ng̃unit....</p><p>---¿Ng̃uni't....</p><p>——Hindi co lilimutin ang pagtatapat na aking isinumpâ sa iyó.</p><p class=" stretch-last-line ">---¿Anó ang inaacala mong gawín?—ang idinugtóng ni Ibarra, at pinagsisicapang basahin sa canyáng mg̃a</p></div> </div>