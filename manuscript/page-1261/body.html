<div class="leaf flex"><div class="inner justify"><p class="no-indent  ">aking buhay, ang malungcot na buhay Páhiná 498na ipinatanto sa akin ng̃ panahóng acó'y may sakit, maháhabag ca sa akin at hindi mo ng̃ing̃itian ng̃ ganyán ang aking dalamhatì. ¿Bakit bagá't hindi mo pa binayaang acó'y mamatáy sa mg̃a camáy ng̃ hangál na gumágamot sa akin? ¡Icaw sana't acó'y liligaya!</p><p>Nagpahing̃ang sumandali si María Clara't sacâ nagpatuloy ng̃ pananalitâ:</p><p>---¡Inibig mo, nagculang tiwalà ca sa akin, patawarin nawâ acó ng̃ aking Iná! Sa isá sa mg̃a calaguimlaguim na gabì ng̃ aking masacláp na pagcacasakit, ipinahayag sa akin ng̃ isáng táo ang pang̃alan ng̃ aking tunay na amá, at ipinagbawal sa aking icáw ay aking sintahin ... liban na lámang cung ang akin ding amá ang magpatawad sa iyó sa paglabág na sa canyá'y iyóng guinawâ!</p><p>Umudlót si Ibarra at nagugulumihanang tinitigan ang dalaga.</p><p class=" stretch-last-line ">——Oo,—ang ipinagpatuloy ni María Clara; sinabi</p></div> </div>