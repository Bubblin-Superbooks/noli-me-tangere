<div class="leaf flex"><div class="inner justify"><p class="no-indent  ">pintá ang mukhâ at nacasuot europea.</p><p>Sila'y sinalubong ng̃ bating catoto ng̃ naroroong pulutóng, at nang̃agsiupô sa tabí ng̃ ating mg̃a cakilala ang Doctor De Espadaña at ang guinoong asawa niyang "doctora" na si Doña Victorina. Doo'y napapanood ang iláng mg̃a "periodista" at mg̃a "almacenero" na nang̃agpaparoo't parito at waláng maalamang gawín.</p><p>——Ng̃uni't ¿masasabi pô ba ninyo sa akin, guinoong Laruja, cung anóng tao cayâ ang may arì ng̃ bahay?—ang tanóng ng̃ binatang mapulá ang buhóc.—Aco'y hindî pa naipapakilala sa canyá.</p><p>——Ang sabihana'y umalís daw, acó ma'y hindi co pa siyá nakikita.</p><p>---¡Dito'y hindî cailang̃anang mg̃a pagpapakilala!—ang isinabád ni Fr. Dámaso,—Si Santiago'y isáng táong mabaít.</p><p>——Isang táong hindi nacátuclas ng̃ pólvorâ—ang idinugtong ni Laruja.</p></div> </div>