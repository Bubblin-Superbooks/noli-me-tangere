<div class="leaf flex"><div class="inner justify"><p class="no-indent  ">ipinakiusap, at sacà bumitin sa camáy ng̃ matandà upáng macatindig.</p><p>---¿May sakít ca, anác co? ¿Tila nawalán icaw ng̃ mg̃a butó? ¿anó ang nangyayari sa iyó?</p><p>——Isáng hilo ... ang dami ng̃ tao sa salas ... ang dami ng̃ ilaw ... kinacailang̃an cong magpahing̃a. Sabihin pô ninyó sa tatay na matutulog acó.</p><p>---¡Nanglálamig ca! ¿ibig mo ba ang chá?</p><p>Umilíng si María Clara, sinarhán ng̃ susi ang pintô ng̃ canyáng tulugán, at salàt na sa lacás ay nagpatihulóg sa sahíg, sa paanán ng̃ isáng larawan at sacâ humagulhól:</p><p>---¡Iná! ¡iná! ¡aking iná!</p><p>Pumapasoc ang liwanag ng̃ buwán sa bintanà at sa pintuang canugnóg ng̃ bataláng bató.</p><p class=" stretch-last-line ">Nagpapatuloy ang música ng̃ pagtugtóg ng̃ masasayang <em>vals</em>; dumarating hanggáng sa tulugán ang mg̃a tawanan at ang aling̃awng̃áw ng̃ mg̃a salitaan; macailang tumugtóg sa canyáng pintuan ang canyáng</p></div> </div>