<div class="leaf flex"><div class="inner justify"><p class="no-indent  ">sa licuran ng̃ sillón, at marahil namatay sa pagcainis ang abáng lalaki cung hindi namag-itan ang isáng bagong dumatíng na tao.</p><p>Itó'y ang caniláng pinsang si Primitivo, na nasasaulo ang Amat, isáng lalaking may mg̃a apat na pong taón ang gulang, malinis ang pananamit, titiyanin at may catabaan.</p><p>---<em>¿Quid video?_—ang bigláng sinabi;—¿anó ang nangyayari? _¿Quare?</em></p><p>---¡Ay, pinsan!-anáng babae na umiiyac at tumatacbong patung̃o sa canyá;—ipinatawag cata, sa pagcá't hindi co maalaman cung anó ang mangyayari sa aming mg̃a babae ... ¿anó ba ang hatol mo sa amin? ¡Magsalita ca, icaw na nag-aral ng̃ latin at mg̃a <em>argumento</em> (pakikipagmatuwiran)!..</p><p>——Ng̃uni't bago magsalita acó, <em>¿Quid quaeritis? Nihil est in intellectu quod prius non fuerit in sensu; nihil volitum quin praecognitum,</em></p></div> </div>