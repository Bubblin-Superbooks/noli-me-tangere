<div class="leaf flex"><div class="inner justify"><p class="no-indent  ">si María Clara; ang tang̃ing hindi nananatili sa hindi pagkilos ay si Crisóstomo, na hindi maisaysáy ang canyáng pamumutlá.</p><p>Nagpapatuloy ang sigawá't ang mg̃a hampasan, nang̃agsásara ng̃ mg̃a bintanà ng̃ boong ing̃ay, nariring̃ig ang tunóg ng̃ mg̃a pito, manacanaca'y isáng putóc ng̃ baríl.</p><p>---<em>¡Christe eleyson!</em> Santiago, ¡nagáganap na ang hulà ... sarhán mo ang mg̃a bintana!—ang hibíc ni tía Isabel.</p><p>---¡Limampóng bombang malalakí at dalawáng misa de gracia!—ang tugón namán ni capitán Tiago;—<em>¡Ora pro nobis!</em></p><p>Untiunting nananag-uli ang cakilakilabot na catahimican ... Náring̃ig ang tinig ng̃ alférez na sumísigaw at tumatacbo:</p><p>---¡Padre cura! ¡Padre Salvi! ¡Hali cayó!</p><p>---<em>¡Miserere!</em> ¡Humihing̃i ng̃ confesión ang alférez!—ang sigáw ni tía Isabel.</p></div> </div>