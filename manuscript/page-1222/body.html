<div class="leaf flex"><div class="inner justify"><p class="no-indent  "><em>simili gaudet; alqui Ibarra ahorcatur, ergo ahorcaberis!</em>....</p><p>At nagpapailing-iling na masamâ ang loob.</p><p>---¡Saturnino, anó ang nangyayari sa iyo!—ang sigáw ni capitana Tinchang, na puspós ng̃ tacot;—¡ay, Dios co! ¡Namatáy! ¡Isáng manggagamót! ¡Tinong, Tinonggoy!</p><p>Dumaló ang dalawáng anác na babae at nagpasimula ang tatló ng̃ pananambitan.</p><p>---¡Itó'y isang panghihimatáy lámang, pinsan, isáng panghihimatáy! Lalo pa sanang icatutuwâ co cung ... cung ...; datapuwa't sa cawaláng palad ay walà cung di isáng panghihimatay lamang. <em>Non timeo mortem in catre sed super espaldonem Bagumbayanis.</em> ¡Magdalá cayó rito ng̃ tubig.</p><p class=" stretch-last-line ">---¡Huwág cang mamatáy!—ang panambitan ng̃ babae;—¡huwág cang mamatáy, sa pagcá't paririto silá't huhulihin icaw! ¡Ay, cung icaw ay mamatáy at saca</p></div> </div>