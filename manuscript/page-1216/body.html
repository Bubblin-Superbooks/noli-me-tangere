<div class="leaf flex"><div class="inner justify"><p class="no-indent  ">itinutol ng̃ masacláp na tinig, at sacâ tumampál ng̃ malacás sa camáy ng̃ sillón;—¿hindi mo ba sinabi sa aking magaling ang aking guinawâ na siyá'y aking inanyayahang cumain dito sa atin, sa pagcá't palibhasa'y mayaman ... sinasabi mong hindi dapat tayong makipagcaibigan cung di sa mayayaman lamang? ¡Abá!</p><p>——Tunay ng̃ang sinabi co iyán sa iyó, sa pagcá't ... sa pagcá't walâ ng̃ magágawâ; walâ cang guinágawâ cung hindi purihin siyá; <em>don Ibarra</em> dito, <em>don Ibarra</em> doon, <em>don Ibarra</em> sa lahát ng̃ panig, ¡abaá! Datapuwa't hindi co inihatol sa iyong makipagkita ca sa canyá ó makipagsalitaan ca sa canyá sa pagcacapisang iyon; hindi mo maicacailà itó sa akin.</p><p>---¿Nalalaman co bang paparoon siyá roon?</p><p>---¡Abá! ¡dapat mong maalaman!</p><p>---¿Paano? ¿siyá'y hindi co man lamang nakikilala pa niyon?</p><p>---¡Aba! ¡dapat mo siyáng makilala!</p></div> </div>