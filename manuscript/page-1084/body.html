<div class="leaf flex"><div class="inner justify"><p class="no-indent  ">ang inyóng gágawing pakikiaway sa mg̃a patáy?</p><p>——Sa pamamag-itan ng̃ aking mg̃a suntóc,—ang isinagót ng̃ pinacamalaki sa canilá.</p><p>---¡Ah, diablo, ng̃ayón co naalaala! hindi tumátayâ ang mg̃a patáy pagca may higuít sa isá ang bilang ng̃ mg̃a buháy, at tayo'y dalawá.</p><p>---¿Siyá ng̃a po ba? ng̃uni't áayaw acóng umalís.</p><p>——Acó ma'y gayón din, nang̃ang̃ailang̃an acó ng̃ salapi,—ang isinagót ng̃ pinacamaliit; ng̃uni't gawín natin ang isáng bagay: magsugál tayong dalawá, at ang matalo'y siyáng umalís.</p><p>——Halá ...—ang isinagót ng̃ isá na may cauntíng samâ ang loob.</p><p class=" stretch-last-line ">Pumasoc silá't humanap sa gayóng nag-aagaw ng̃ dilim at liwanag ng̃ isáng lugar na lalong nauucol; hindi nalao't nacásumpong silá ng̃ isáng baunang bató at doon silá naupô. Kinuha ng̃ pinacapandác sa canyáng salacót ang baraja, at nagpaning̃as namán ang isá ng̃</p></div> </div>