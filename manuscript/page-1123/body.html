<div class="leaf flex"><div class="inner justify"><p>——Inyó pong sunuguin ang lahat ng̃ papel na inyóng sinulat ó ang isinulat sa inyó; ang lalong waláng cahuluga'y caniláng masasapantahang masamâ ...</p><p>——Ng̃uni't ¿bakit?</p><p>---¿Bakit? sa pagcá't bago cong natuclasan ang isáng munacalang pangguguló na cayó ang ipinalálagay na may cagagawán at ng̃ cayó'y ipahamac.</p><p>---¿Isáng munacalang pangguguló? at ¿sino ang may cagagawán?</p><p>Páhiná 440—Hindi co nangyaring nasiyasat cung sino ang may cagagawán; bagong capakikipagsalitaan co lamang sa isá sa mg̃a culang palad na sa bagay na iyá'y pinagbayaran, na hindi co nangyaring naakit na huwag gumawa ng̃ gayón.</p><p>——At iyán, ¿hindi pô ba sinabi sa inyó cung sino ang sa canyá'y nagbayad?</p><p>——Sinabi pô, at pinapang̃aco acóng aking pacaing̃atan ang lihim, sinabi sa aking cayó raw pô.</p></div> </div>