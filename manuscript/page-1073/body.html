<div class="leaf flex"><div class="inner justify"><p class="no-indent  ">amin din: ¿Saán caya naparoon ang caluluwang iyáng tinubós sa Purgatorio? At bawa't isá sa ami'y nagsasabi ng̃ ibá't ibáng bagay.</p><p>---¿At mangyayari bang maalaman cung anó ang sinasabi ninyó?</p><p>——Hindi, iya'y isáng lihim, ng̃uni't sasabihin co sa iyó cung tayo tayo lamang. Ng̃ayó'y sabihin mo sa akin cung saán ca doroon, upang maalaman co cung sino sa amin ang nacahulà.</p><p>——Hindi, iyá'y isá rin namang lihim, ng̃uni't sasabihin co sa iyo cung tayo tayo na lamang, sacali't itutulot ng̃ mg̃a guinoóng itó.</p><p>---¡Mangyari bagá, mangyari bagá! ¡iyán palá lamang!—ani parì Salví.</p><p>Páhiná 420Hinila ni Sinang si Crisóstomo sa isáng dulo ng̃ salas: natutuwâ siyáng mainam na canyáng mapagtátalos ang isáng lihim.</p><p class=" stretch-last-line ">——Sabihin mo caibigan sa akin, ang tanóng ni</p></div> </div>