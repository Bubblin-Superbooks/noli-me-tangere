<div class="leaf flex"><div class="inner justify"><p>Marahang lumapit sa canyá si María Clara, lumuhód sa canyáng paanán, itining̃alâ sa canyá ang mukháng napapaliguan ng̃ luhà, at saca sinabi sa canyá ng̃ tinig na bahagyâ ng̃ mawatasan:</p><p>---¿Iniibig po ba ninyó acó?</p><p>---¡Musmós!</p><p>---¡Cung gayó'y ... ampunin ninyó ang aking amá at huwág po ninyó acóng ipacasál!</p><p>At saca sinabi ng̃ dalaga ang hulíng pagkikita nilá ni Ibarra, ng̃uni't iniling̃id niyá ang lihim ng̃ canyáng paguiguing tao.</p><p>Bahagyâ nang macapaniwalà si parì Dámaso sa canyáng náriring̃ig.</p><p class=" stretch-last-line ">---¡Samantalang siyá'y buháy,—ang ipinatuloy ng̃ dalaga,—inacalà cong lumaban, naghíhintay acó, acó'y umaasa! Ibig cong mabúhay upang macáring̃ig acó ng̃ mg̃a balitang tungcól sa canyá ... ¡datapuwa't ng̃ayóng siyá'y pinatáy, walâ na ng̃ang cadahilanan upáng</p></div> </div>