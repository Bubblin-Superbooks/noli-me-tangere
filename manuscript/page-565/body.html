<div class="leaf flex"><div class="inner justify"><p class="no-indent  ">gayóng bagay, ipinakiusap naman ni capitang Basiliong ang salaping dapat na ibayad sa mg̃a costas ay gamitin sa pagbabayad ng̃ isang maestro sa gagawing escuela ng̃ bayan. Dahil sa gayóng nangyayari, guinagamit ni capitang Basilio ang canyang mainam na mg̃a pananalita, at ng̃ huwag ng̃ ipagpatuloy ng̃ ibang mg̃a causapin ang canilang mg̃a cacaibang adhica, at sa canila'y sinasabi:</p><p>---¡Maniwala cayó sa akin: sa mg̃a usapín ang nananalo'y siyang nahuhubdan!</p><p>Datapwa't wala siyang mapahinuhod na sino man, baga man canyang sinasambit ang mg̃a romano.</p><p>Ng̃ macatapos ng̃ macainom ng̃ chocolate, napilitan ang ating mg̃a cabataang pakingan ang pianong tinutugtog ng̃ organista ng̃ bayan.</p><p class=" stretch-last-line ">Pagca siya'y pinakikinggan co sa Simbahan ani Sinang, nacacaibig acong magsayaw; ng̃ayong piano ang canyang tinutugtóg ang naiisipan co nama'y magdasal.</p></div> </div>