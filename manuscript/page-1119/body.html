<div class="leaf flex"><div class="inner justify"><p class="no-indent  ">matalinghagà:</p><p>---¿Walà ... pô ... ba ... cayóng ... nababalitaang ... anó ... man?</p><p>Pinakibít ng̃ alférez ang canyáng mg̃a balicat.</p><p>---¿Pinagtitibay pô ba ninyóng wala cayóng natátalastas na anóng anó man?</p><p>---¿Ibig pô ba ninyóng ipaunawa sa akin ang nauucol cay Elías na cagabí'y itinagò ng̃ inyóng sacristan mayor?—ang itinanóng.</p><p>——Hindi, hindi co sinasabi ng̃ayón ang mg̃a cathacathàng iyan,—ang sagót ng̃ curang nagpakita na ng̃ pagcayamot;—ang ibig cong sabihin ng̃ayó'y ang isáng malakíng pang̃anib.</p><p>---¡P ...! ¡cung gayó'y magsalitâ cayó ng̃ maliwanag!</p><p class=" stretch-last-line ">---¡Abá!—ang madalang na sinabi ng̃ fraile na may anyóng pagpapawaláng halaga;—ng̃ayó'y muli pa ninyóng makikita ang cahalagahan naming mg̃a fraile; catimbáng ng̃ isáng regimiento ang catapustapusang</p></div> </div>