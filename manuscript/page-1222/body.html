<div class="leaf flex"><div class="inner justify"><p>---¿Caibigan?—ang bigláng sinabing námamangha ang latino, at saca tumindíg, <em>¡amice, amicus Plato sed magis amica veritas!</em> ¡Sabihin mo sa akin cung sino ang casacasama mo at sasabihin co sa iyo cung sino icaw! <em>¡Malum negotium et est timendum rerum istarum horrendissimum resultatum!</em></p><p>Namutla ng̃ catacottacot si capitang Tinong ng̃ canyang marinig ang gayóng caraming salitáng ang catapusá'y <em>um</em>; ang tunog na itó'y ipinalálagay niyáng masama ang cahulugan. Pinapagdaóp ng̃ canyáng asawa ang dalawáng camáy sa pagsamò, at nagsabi:</p><p>——Pinsan, huwag mo camíng causapin ng̃ayon ng̃ latín; talastás mo nang hindi cami mg̃a filósofong gaya mo; causapin mo camí ng̃ tagalog ó castilà, datapuwa't hatulan mo camí ng̃ dapat naming gawín.</p><p class=" stretch-last-line ">——Sayang na hindi cayó marunong ng̃ latín, pinsan; ang mg̃a catotohanan sa latín ay casinung̃aling̃an sa tagalog, sa halimbawà: <em>contra</em></p></div> </div>