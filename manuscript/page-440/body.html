<div class="leaf flex"><div class="inner justify"><p class="no-indent  ">"canción".</p><p>---¡Hindî cailang̃an! ¡hindî cailang̃an!—ang sabíhan ng̃ lahát.</p><p>Hindî na siya napapamanhic; tinangnan ang arpa, tumugtóg ng̃ isáng "preludio" ó páng̃unahin at cumantang ang voces ay mataguinting, calugodlugod nat agad Páhiná 185ang damdamin:</p><p>¡Sa sariling Báya'y cátamistamisan</p><p>Ang lahát ng̃ horas na nang̃agdaraan,</p><p>Palibhásà roo'y pawang caibigan</p><p>Ang lahát ng̃ abót ng̃ sícat ng̃ araw.</p><p>Pangbuhay na lubós, ang hang̃ing amihang</p><p>Lumilipadlipad sa bundóc at parang,</p><p>Lubháng maligáya sampong camatayan</p><p>At lalong matimyás ang pagsintang tunay!</p><p>_________</p><p>Nagsisipagsaya sa labing marikit</p><p>Ang ganáp sa ning̃as at wagás na halík</p></div> </div>