<div class="leaf flex"><div class="inner justify"><p class="no-indent  ">paglulugsô ng̃ capurihán! ¡Tatawaguin co ang bayang mangmáng na iyán, ipakikilala co sa canyá ang imbí niyang calagayan; na huwág siyáng umisip sa mg̃a capatíd; walâ ng̃â cung hindi mg̃a lobo na nang̃aglálamunan, at sasabihin co sa caniláng laban sa caapiháng itó'y tumítindig at tumututol ang waláng hanggáng carapatán ng̃ tao upang tuclasín sa lacás ang canyáng calayaan!</p><p>---¡Ang bayang waláng malay ang siyáng maghihirap!</p><p>---¡Lalong magalíng! ¿Maipakikihatid po ba ninyó acó hanggáng sa cabunducan?</p><p>---¡Hanggáng sa malagay cayó sa capanatagán!—ang sagót ni Elías.</p><p>Mulíng silá'y lumabás sa Pasig. Manacanacang nagsasalitaan silá ng̃ mg̃a waláng cabuluhán.</p><p>---¡Santa Ana!—ang ibinulóng ni Ibarra,—¿napagkikilala po ba ninyó ang bahay na itó?</p><p class=" stretch-last-line ">Casalucuyang dumaraan silá sa tapát ng̃ bahay na</p></div> </div>