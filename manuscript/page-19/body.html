<div class="leaf flex"><div class="inner justify"><h4>Sa Aking Tinubuang Lupa</h4><p class="  start-chapter">Nátatalà sa "historia" ng̃ mg̃a pagdaralità ng̃ sangcataohan ang isáng "cáncer" na lubháng nápacasamâ, na bahagyâ na lámang másalang ay humáhapdi't napupucaw na roon ang lubháng makikirót na sakít. Gayón din naman, cailán mang inibig cong icáw ay tawáguin sa guitnâ ng̃ mg̃a bágong "civilización", sa hang̃ad co cung minsang caulayawin co ang sa iyo'y pag-aalaala, at cung minsan nama'y ng̃ isumag co icáw sa mg̃a ibáng lupaín, sa towî na'y napakikita sa akin ang iyong larawang írog na may tagláy ng̃ gayón ding cáncer sa pamamayan.</p></div> </div>